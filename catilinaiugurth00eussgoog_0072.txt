BELLUM IUGURTHINUM 0. 7—10. 47

virtus fuit, quam rem tibi certo scio gaudio esse.
nobis ob merita sua carus est: ut idem senatui et
populo Romano sit, summa ope nitemur. tibi quidem
pro nostra amicitia gratulor. en habes virum dignum
te atque avo suo Masinissa?

Igitur 1611, ubi ea, quae fama acceperat, ex lit· 3
teris imperatoris ita esse cognovit, cum virtute tum
gratia viri permotus flexit animum suum et Iugurtham
benificiis vincere aggressus est, statimque eum adop-
tavit et testamento pariter cum filiis heredem instituit

Sed ipse paucos post annos morbo atque aetate 4
confectus cum sibi finem vitae adesse intellegeret,
coram amicis et cognatis itemque Adherbale et Hiemp-
sale filiis dicitur huiusce modi verba cum Iugurtha
habuisse.

‘Parvom ego, Iugurtha, te amisso patre sine spe 10
sine opibus in regnum meum accepi, existumans non
minus me tibi, quam [liberis] si genuissem, ob beni-
ficia carum fore. neque ea res falsum me habuit.
116111, ut alia magna et egregia tua omittam, novis· 2
sume rediens Numantia meque regnumque meum
gloria honoravisti tuaque virtute nobis Romanos ex
amicis amicissumos fecisti. in Hispania nomen fami-
liae renovatum est. postremo, quod difficillumum inter
mortalis est, gloria invidiam vicisti.

Nunc, quoniam mihi natura finem vitae facit, per 3
hanc dexteram, per regni fidem moneo obtestorque te,
uti hos, qui tibi genere propinqui, benificio meo fratres
sunt, caros habeas neu malis alienos adiungere quam
sanguine coniunctos retinere. non exercitus neque 4
thesauri praesidia regni sunt, verum amici, quos neque
armis cogere neque auro parare queas· officio et fide
pariuntur. quis autem amicior quam frater fratri? 5
aut quem alienum fidum mvenies, si tuis hostis fueris?
equidem ego vobis regnum trado firmum, si boni 6
eritis, sin mali, inbecillum. nam concordia parvae res
crescunt, discordia maxumae dilabuntur.


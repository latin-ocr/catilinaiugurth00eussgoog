, PRAEMONITUM EDITORIS.

Sallustius a me recognitus quibus potissimum locis
ab optimis libris ita discedat, ut inter se dissentientibus
illis unum pluresve sequatur aut corruptis iisdem ad deÎ‡
teriores redeat vel probabilia sectetur coniecturis, prope
diem praefari mihi licebit et doctorum iudicio subicere.
In his interim exemplaribus, quae scholarum maxime in
usum eduntur, breviter indicavi discrepantiam prioris edi-
tionis Teubnerianae, quam curaverat Rudolfus Dietsch.
Quae tamen ad verborum formas scribendique rationes
pertinent, non omnia enumeravi, sed notabiliora quaedam
e Bello Catilinae exempli causa proposui. Praeterea, di-
scipulorum ut consulerem utilitati, ipsis Bellis et Histo-
riarum orationibus atque epistulis praemisi selecta vete-
rum de Sallustio testimonia.

